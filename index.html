<html>
<head>
<title> Grcka mitologija</title></head>
<link rel="stylesheet" type="text/css" href="izgled.css">
<body>


<h1 style="text-align:center;">Grčka mitologija</h1>
<section >
<h2> Teogonija - postanje sveta</h2>
Teogonija (grč. Θεογονία) je Hesiodov ep napisan u 1022 heksametra. Teogonija u prevodu znači "postanak bogova", a uz Homerove „Odiseju” i „Ilijadu”, „Teogonija” je najstariji izvor grčke mitologije. Na samom početku, Hesiod piše, je postao Haos, nešto kasnije govori o tome kako su postali Zemlja i Eros koji su, po njemu, nastali sami od sebe, jer niotkud, a ni od koga nisu ni stvoreni.  Posle Zemlje i Erosa iz Haosa prvo nastaju Ereb, ili Tama i Noć, a iz njihove veze se rađaju Eter - čisti vazduh - i Dan.
<br>
<tr>
<th><img src="27418._UY475_SS475_.jpg" id="slika0" width=550px height=275px></th>
</tr>
</table>
<br>
Posle toga se rađa i nastaje sve ostalo:
<ul>
<li>Potomci Noći
<br>
<li>Potomci Urana i Geje
<br>
<li>Potomci Mora
</ul>
„Titanomahija” je najuzvišeniji deo u epu „Teogonija”. Tu Hesiod opisuje kako Zevs pobeđuje svog oca Hrona i Titane, decu Urana i Geje, i na koji način on postaje vrhovni - najviši grčki bog.
<br>
Hesiod je u „Teogoniji” istoriju podelio na: 
<ul>
<li>Zlatno doba
<br>
<li>Srebrno doba
<br>
<li>Bronzano doba
<br>
<li>Gvozdeno doba
<br>
<li>Doba junaka
</ul>
Po Hesiodovom mišljenju, on je živeo u gvozdenom dobu, a to doba, po njegovom mišljenju, traje sve do današnjih dana. On o gvozdenom dobu piše kao o najgorem, najlošijem dobu, dobu u kome je sve zlo sveta izašlo na svetlo dana - Doba Pandorine kutije.
<br>
<br>
<h2> Rodoslov bogova </h2>
Vrhovni bog u grčkoj mitlogiji je Zevs. On je najmlađi sin titana Hrona i Reje. Po mitu je izbavio svoju stariju braću i sestre iz utrobe svog oca koji, plašeći se da ga jedno od njegove dece ne svrgne sa prestola, ih je sve progutao pri rođenju. Zevsova braća su Had i Posejdon. Nakon pada Titana dogovorili su se da podele vlast nad svet. Zevs je postao vladar neba, Posejdon zemlje, a Had podzemlja, mesta gde duše mrtvih odlaze da počivaju. Zevsove sestre su Demetra, boginja poljoprivrede, Hera, zaštitnica žena i braka, ujedno i njegova supruga, i na kraju Hestija, boginja i zaštitnica domaćeg ognjišta. Zevs će sa Herom imati dvojicu sinova, Aresa, bog rata, kao i Hefesta, boga vatre i kovačkog zanata. Atina, boginja mudrosti i ratne strategije će izaći potpuno odrasla direktno iz njegove glave. Zevs je varao Heru bezbroj puta iz čega su razna božanstva nastala. Njegova afera sa boginjom Leto proizvela je bogove blizance Apolona, boga sunca i muzike, i Artemidu, boginju lova i meseca. Hermes, glasnik bogova, sin je Zevsa i plejade Maje, a Dionis, bog vina, je nastao kao rezultat Zevsove afere sa smrtnicom Semelom. Po nekim predanjima je Afrodita, boginja ljubavi, ćerka Zevsa i Dione.
<br>
<tr>
<th><img src="fcbad16c2e75eab815e2010532bf5b50.jpg" id="slika1" width=550px height=275px></th>
</tr>
</table>
<br>
<tr>
<th><img src="Saturn_Devouring_His_Son.jpg" id="slika2" width=550px height=275px></th>
</tr>
</table>
<br>
<h2> Poznati mitovi </h2>
U grčkoj mitologiji Pandora (u prevodu „daje sve“) je bila prva žena na Zemlji. Pre ljudi, živeli su samo besmrtnici – Bogovi i Titani. Braća, Prometej i Epimetej su bili Titani (Divovi) koji su se borili na strani Boga u ratu. Negde je navedeno da su bili rođaci Zevsa, vrhovnog boga, koji je pitao Prometeja da stvori čoveka od gline i vode (u nekim verzijama Hefest mu pomaže u ovom). Epimetej je trebalo da stvori životinje i daruje ih hrabrošću, brzinom, itd. Sve je darove dao životinjama i ništa nije preostalo za čoveka. Prometej je odlučio da napravi čoveka koji stoji pravo, poput bogova, i da mu vatru (Zevs nije želeo da vatra bude dar čoveku – negde je i navedeno da je to deo kazne). Stoga, Prometej krade vatru; negde je navedeno da uzima vatru iz Zevsove munje, negde da uzima vatru od Sunca a negde da uzima iz Hefestove kovačnice. Većina izvora navodi da je Zevs pitao Hefesta da napravi Pandoru, prvu ženu, takođe od gline i vode, i nameravao je da to, isto, bude kazna. Pandora je od svakog boga ili boginje dobila dar, lepotu, šarm, muzikalnost ali i radoznalost i moć ubeđivanja – talenti koji mogu da se koriste i za dobro i za zlo. Kako se mit pojavio? Pojavio se kao objašnjenje zašto su se strašne stvari dešavale, kao što je bolest ili smrt. Kao i u svakom mitu o početku, i u ovom su ljudi živeli u svetu bez briga – sve dok se ova kutija nije otvorila (pandan jabuci u rajskom vrtu), koja je sadržala bolesti za ljudsku vrstu. Zevs je znao da Pandora neće moći da zauzda svoju radoznalost i da će je otvoriti baš zato jer joj je rekao da to nikako ne sme da radi. 
<br>
<tr>
<th><img src="Artist-box-Pandora-interpretation-evil-misery.jpg" id="slika3" width=550px height=275px></th>
</tr>
</table>
<br>
<br>
Arahna je ličnost iz grčke mitologije koja je u čitavoj Libiji bila slavna po svojoj veštini tkanja. Nimfe su često dolazile sa padina Tmola i sa obala Paktola da se dive njenoj veštini. Arahna je tkala od niti nalik na oblake tkanine prozračne kao vazduh. Ona se ponosila svojim talentom i bila je ubeđena da niko ne može da je nadmaži u toj veštini. Jednom je uzviknula «Neka dođe sama Atena Palada da se takmiči sa mnom. Neće me pobediti, ne bojim se toga.»Atena joj se prikazala u obliku starice i pokušala da je odvrati od izazivanja Zevsove ćerke. Ali ona je bila samouverena i nije želela da posluža njen savet. Atena se vratila u svoj pravi oblik, ali je Arahna i dalje želela da se takmiči sa njom.Za takmičenje, Atena izatka na sredini svog prekrivača atinski Akropolj ina njemu spor Posejdona za vlast nad Atikom. Dvanaest bogova, a među njima i Zevs, sede kao sudije u tom sporu. Posejdon je svojim trozubcom iz stene napravio slani izvor. Atena je svojim kopljem udarila u zemlju iz koje je izrasla sveta maslina. Bogovi su tada presudili u Ateninu čast. Po uglovima, Atena prikaza bogove kako kažnjavaju ljude za nepokornost.Arahna na svom pokrivaču izveze mnogo scena iz života bogova, gde se oni pojavljuju sa svojim slabostima, obuzeti ljudskim strastima. Okolo svega toga izveze venac od cveća obavijen bršljanom. Njen rad nije zaostajao po lepoti od Ateninog, ali se na slikama videlo očigledno nepoštovanje bogova. Atena se rasrdila, iscepala njen rad i udari je tkačkim čunkom. Arahna nijemogla da podnese sramotu i pokuša da se obesi. Atena je oslobodi od omče i reče joj:«Živi, nepokorna! Večno ćeš visiti i večno tkati i ta će kazna trajati u tvom potomstvu.»Atena poprska Arahnu sokom čarobne trave i njeno telo se skupi, gusta kosa joj opadne i devojka se pretvori u pauka. Od tog vremena visi pauk-Arahna u svojoj paučini i večno tka, kao što je i za vreme svog života.
<br>
<tr>
<th><img src="René-Antoine_Houasse_-_Minerve_et_Arachne_(Versailles).jpg" id="slika4" width=550px height=275px></th>
</tr>
</table>
<br>
<br>
Meduza je rođena kao devojka nežnih crta lica i zlatne kose, koja je posvetila svoj život celibatu u službi boginje Atine. Uprkos tome, njenoj lepoti nije mogao odoleti bog Posejdon, koji je ušao u Atinin hram i sastao se sa Meduzom. Postoje dve teorije o tom njihovom susretu. Prema jednoj teoriji, Posejdon je silom zgrabio devojku i oduzeo joj nevinost, dok prema drugoj, Meduza je prihvatila njegovo udvaranje i prepustila se strastima, da je na kraju pristala i da se uda za njega. U oba slučaja, Atina je to shvatila kao vid nepoštovanja i odlučila da je kazni, tako što je proklela zastrašujućim izgledom. Njena kosa je zamenjena zmijama otrovnicama, koža je počela da joj puca i stari, zubi su joj još više izrastali, a oči dobijale jeziv izgled. Još jedav vid kazne bio je da svako, ko bi je pogledao direktno u oči, istog trenutka bio bi pretvoren u kamen. 
<br>
<br>
Na ostrvu Serif živeo je Persej sa svojom majkom Danajom. U nameri da spasi majku od udaje za kralja Polidekta, ponudio mu je Meduzinu glavu kao zalog da ovaj odustane od ženidbe sa Danajom. Kralj je odmah pristao, jer je verovao da se Persej više nikada neće vratiti u Serif. Persej je saznao gde se Meduza nalazi i pripremio se za borbu sa njom. Bogovi su mu podarili oklop i oružje koji će mu pomoći u borbi. Atina mu je dala uglačani štit pomoću koga će moći da vidi Meduzin odraz. Hermes mu je dao nesalomiv srp od dijamanata kojim će sa lakoćom odseći glavu. Nakon toga, pribavio je još i krilate sandale i nevidljivi šlem. 
<br>
<br>
Persej je stigao u zemlju Hiperborejaca i došao do Meduzinog skloništa. Zagledao se u glatku površinu svog štita i video Meduzu kako spava. Uz Atininu pomoć, on joj je prišao. Zmije na njenoj glavi osetile su Persejevo prisustvo, i probudile Meduzu. Persej je na vreme reagovao i uspeo da je obezglavi. Na njegovo zaprepašćenje, iz njenog mrtvog tela izašli su Pegaz i ratnik Hrisaor. To su bila bića koje je Posejdon začeo sa Meduzom. Persej je stavio glavu u čarobni tobolac. Iako je bila mrtva, Meduzin pogled je i dalje bio opasan. Na kraju se vratio kući, otišao do kralja Polidekta i rekao da donosi obećani svadbeni poklon. Kralj i njegova svita su ga obasuli uvredama, pa im je on na kraju pokazao Meduzinu glavu i sve ih okamenio. Pošto je spasio majku neželjenog braka, otišao je do hrama boginje Atine i predao joj glavu Meduze.
<br>
<tr>
<th><img src="download.jpg" id="slika5" width=550px height=275px></th>
</tr>
</table>
<br>
<br>
Herakle (grč. Ἡρακλῆς, Hêraklễs) bio je polubog, sin vrhovnog boga Zevsa i smrtnice Alkmene. U rimskoj mitologiji zvao se Herkul. Hera je bila Herakleva pomajka i njegov neprijatelj. Zevs je oplodio smrtnicu Alkmenu u obličju njenog muža Amfitriona. Dok je Herakle bio dete, Hera je poslala dve zmije da ga ubiju dok je ležao u kolevci. Herakle je zadavio svaku zmiju jednom rukom, a potom ga je njegova dadilja pronašla da se igra njima kao da su igračke. Kasnije se u Tebi oženio Megarom. No Hera je dovela Herakla do napada ludila pa je on ubio svoju decu. Kada je shvatio šta je učinio, pobegao je delfijskoj proročici. Hera je kontrolisala proročicu, koja mu je naredila da služi kralju Euristeju dvanaest godina i izvrši svaki zadatak koji mu on zada. Herakle je kao uslov za dolazak na Olimp (i besmrtnost) trebalo da izvrši dvanaest zadataka, koje mu je postavljao kralj Euristej. 
<br>
<br>
Heraklev prvi zadatak je bio da ubije nemejskog lava, i kao dokaz donese njegovu kožu kralju Euristeju. Koža toga lava bila je tako debela da je nijedno oružje nije moglo probiti, a mogla ga je ubiti samo ljudska ruka. Herakle je pokušao lukom i strelom te toljagom i bronzanim mačem, ali nije uspeo. Herakle je potom odbacio sve svoje oružje i rvao se s lavom na tlu. Na kraju ga je zadavio i ugušio ga. Nakon njegove smrti, Herakle mu je satima pokušavao oderati kožu. Bio je besan jer je mislio da neće uspeti ispuniti svoj zadatak. Međutim, Atina je došla prerušena u staricu i pomogla mu da shvati da najbolje oruđe kojim bi mogao razderati lavlju kožu jesu lavlje kandže.Ispunio je zadatak i nosio je neprobojnu kožu kao svoj oklop. Kralj Euristej, videvši ga tako prekrivenog, od straha se sakrio u veliku bronzanu posudu. Posle toga sve nove zadatke Heraklu zadavao je glasnik.
<br>
<br>
Herakle je stigao do močvare lernejskog jezera gde je živela Hidra. Herakle je prekrio usta i nos tkaninom da bi se zaštitio od otrovnih para i ispalio plamene strelice u njen brlog da bi je namamio napolje, a zatim se suočio s njom. Svaki put kad bi odsekao neku njenu glavu, izrasle bi dve nove. Apolodor govori da je Herakle shvatio kako je ovako neće moći savladati, te je pozvao svog nećaka Jolaja da mu pomogne. On se dosetio (možda pod uticajem Atine) da spale rane kada odseku glavu. To su i učinili pa su na kraju ubili Hidru. Herakle je jednu njenu besmrtnu glavu postavio ispod velikog kamena na svetom putu između jezera i Eleja, a potom je umočio strelice u Hidrinu otrovnu krv i tako završio zadatak. Druga verzija priče govori da je, pošto bi odsekao svaku glavu, umočio mač u Hidrinu krv i koristio njen otrov da glave ne bi ponovno narasle. Hera je posle rekla da je zadatak nevažeći jer mu je rođak pomogao.
<br>
<br>
Euristej je bio ljut zato što je Herakle izbegao smrti u prethodna dva zadatka te je potrošio više vremena razmišljajući o sledećem zadatku. Treći zadatak bio je uhvatiti kerinejsku košutu koja je bila posvećena Artemidi. Euristej se nadao da će se boginja naljutiti na Herakla. Kerinejska košuta imala je bronzana kopita i zlatne rogove, a bila je brža od strele. Herakle ju je smeo samo pokazati Euristeju neozleđenu pa ju je lovio godinu dana kroz Grčku, Trakiju i Istru. Pošto ju je izmorio, odlučio je da odapne jednu strelu i pogodio je u nogu, ali između mišića i kosti, bez kapi prolivene krvi. Zavezao ju je i krenuo Euristeju. Sreo je Artemidu i njenog brata Apolona te joj je objasnio da mu je to zadatak i molio je za oproštaj rekavši da će košutu brzo vratiti. Artemida mu je dopustila, a Herakle je košutu odneo Euristeju. Euristej je rekao da će košuta postati delom kraljeva zverinjaka. Herakle je znao da mora vratiti košutu, pa je rekao da će mu je predati ako je sam Euristej uzme. Kralj je krenuo po nju, a Herakle ju je pustio, a ona je, brža od strele, pobegla svojoj gospodarici Artemidi. Herakle je potom Euristeju rekao da nije bio dovoljno brz i tako je uspio završiti ovaj zadatak.
<br>
<br>
Erimantski vepar predstavljao je problem seljacima u Erimantu zbog uništavanja useva i goveda. Herakle takođe nije smeo ubiti svoj plen. Kentaur Hiron rekao mu je da ga zavede u dubok sneg. Herakle je uplašio vepra, zbunio ga i naterao u sneg, gde ga je zavezao i odneo do Euristeja. Kralj se uplašio i rekao mu da se reši te zveri, a Herakle ga je poslušao.
<br>
<br>
Euristej se dosetio ovog zadatka jer su prethodni zadaci samo uzdizali Herakla u očima ljudi, a ovako bi se i ponizio. Augija je bio Heliosov sin, pa je njegovo stado bilo blagoslovljeno: imao je 300 crnih bikova, 200 plodnih bikova i 12 srebrno-belih bikova koji su branili celo stado. Njegove štale nisu bile očišćene veoma dugo, a Herakle je sve morao isprazniti i očistiti u jednom danu. Prvo je razbio dva zida, a onda preusmerio reke Alfej i Penej prema stajama. U roku od nekoliko sati, posao je bio gotov. Augij nije hteo dati dogovorenu desetinu stoke pa ga je Herakle ubio, a njegovo kraljevstvo dao njegovom sinu Fileju. Grčki pesnik Pindar tvrdi da je onde Herakle utemeljio Olimpijske igre.
<br>
<br>
Šesti Heraklov zadatak bilo je istrebljivanje ptica koje su se razmnožile na obalama Stimfalskog jezera. Bile su posvećene Aresu i hranile su se ljudima, a imale su bronzane kljunove i kandže i oštra, metalna pera kojim su mogle napadati žrtve. Budući da je sve bilo mračno, Atina i Hefest su pomogli Heraklu davši mu čegrtaljku kojom je uplašio ptice i nagnao ih na let. Potom ih je, dok su pokušavale bežati, gađao strelama i poubijao. U drugoj verziji priče gađao ih je katapultom. Ptice koje su preživele nikad se nisu vratile u Grčku.
<br>
<br>
Na Kritu je postojao bik kojeg Minos nije hteo žrtvovati Posejdonu. Bio je to ili bik koji je odveo Evropu ili onaj s kim je Pasifaja začela Minotaura. Iako je Minos ponudio Heraklu pomoć, on ju je ljubazno odbio i odlučio obaviti posao goloruk. Taj je bik bljuvao vatru, pa je borba potrajala. Na kraju ga je nadjačao, zarobio i odneo ga u Mikenu. Pošto ga je Euristej video, hteo ga je posvetiti Heri, ali je ona to odbila jer je bik odražavao Heraklovu snagu.
<br>
<br>
U pokrajini Trakiji ludi kralj Diomed imao je četiri konja: Podarga, Lampona, Ksanta i Dena, koje je hranio ljudskim mesom. Herakle je morao otići tamo i ukrasti te konje. On je to učinio s velikom lakoćom, a onda ih je nahranio Diomedom zbog njegove zloće i okrutnosti. Druga verzija priče govori da je došao sa svojim ljubavnikom Abderom, koji je čuvao konje dok se Herakle borio s Diomedom. Ali Abdera su konji pojeli, a za osvetu je Herakle dao Diomeda njegovim konjima. Kada su se najeli, konji su postali mirniji, pa ih je Herakle odpremio u Mikenu da kralj Euristej odluči o njihovoj sudbini. Euristej je naredio da se odvedu na Olimp i budu žrtvovani Zevsu, ali je to Zeus odbio i poslao vukove, lavove i medvede da ih ubiju. Druga verzija priče govori da ih je Herakle pustio da slobodno lutaju Argom budući da su postali trajno mirni.
<br>
<br>
Herakle je morao Euristejevoj kćeri pribaviti pojas Hipolite – kraljice ženskog ratničkog naroda Amazonki, kojoj je pojas dao njen otac Ares. One su onesposobljavale mušku decu i muškarce kako bi morali raditi kućne poslove. Koristile su bronzano oružje i prve su osnovale redove konjice. Hera je nahuškala Amazonke protiv Herakla, pa je on bio prisiljen pobiti ih i uzeti kraljevski pojas. Herakle je silovao Hipolitu i potom je dao Tezeju za ženu. U drugoj verziji priče, Hipolita se zaljubila u Herakla i svojevoljno mu je dala pojas.
<br>
<br>
Heraklov deseti zadatak bilo je hvatanje čuvenog Gerionovog stada iz Eriteje, ali ne da ga otkupi ili zatraži nečiju pomoć. Gerion, sin Hrisoara i Kaliroje, kćeri Titana Okeana, bio je troglavi div, uvek naoružan do zuba. Na putu do Eriteje, Herakle je prešao libijsku pustinju i bio ljut zbog vrućine te je ispalio strelicu na Heliosa, boga Sunca. Helios ga je molio da prestane, a Herakle je zahtevao veliki zlatni pehar koji je potom koristio da bi plovio morem. Tako je stigao do Eriteje, gde se suočio s dvoglavim Ortarom, kog je ubio toljagom. Eurition, koji je čuvao stado, došao je pomoći Ortru, ali ga je Herakle ubio. Čuvši komešanje, Gerion je došao naoružan sa tri štita, tri koplja i tri kacige. Na kraju ga je Herakle ubio strelom koju je umočio u otrovnu krv lernejske Hidre. Herakle je potom morao odvesti stoku Euristeju. Da bi mu otežala, Hera je poslala obada na stoku koji bi uznemiravao i iritirao stoku. Takođe je poslala poplavu koja je uzdigla reku, a Herakle nije mogao proći sa stokom. Podigao je dva velika kamena smanjivši nivo vode i sprečivši dolazak morskih čudovišta i nemani. Ti se stubovi kod Gibraltara i danas nazivaju Herkulovi stubovi. Potom je odveo stoku Euristeju, a ona je posvećena Heri.
<br>
<br>
Pošto je 10 zadataka završio za osam godina i mesec dana, Herakle je došao do Euristeja tražeći nagradu. No kao što je Hera pre naumila, moralo je biti deset zadataka, pa Euristej nije priznao drugi i peti zadatak, tako da je Herakle morao izvršiti još dva. Sledeći zadatak bio je zahtevan. Morao je doneti Hesperidine zlatne jabuke, ali to nije učinio sam. Nerej iz reke Po savetovao je Heraklu da zamoli Atlasa – diva koji drži nebeski svod – da ubere te jabuke. Ovaj bi učinio sve da se malo odmori od svog teškog posla, ali se bojao Ladona – bića sa stotinu glava koje je čuvalo jabuke. Herakle ga ustrelio iz velike udaljenosti pa div pribavi plodove (bio je otac Hesperida). Međutim, Atlas se nije hteo vratiti starom poslu pa ga je Herakle morao nadmudriti: zamoli ga da pridrži svod dok stavi podmetač za glavu. Ovaj je naseo pa se Herakle s jabukama zaputio prema Euristeju. Na putu je osnovao Tebu – grad sa stotinu vrata. Euristej se bojao jabuka pa ih je Herakle dao Atini, koja ih je kasnije vratila.
<br>
<br>
Poslednji i najteži zadatak bio je Kerber. Herakle je morao otići do vrata Hada i tamo se obračunati s tim troglavim psom koji je imao rep zmije, a pena koja je padala na pod stvarala je otrovnu biljku akonitu. Dok je bio u podzemlju, Herakle je oslobodio Tezeja, koji je tamo bio zatvoren jer je pokušao oteti Hadovu ženu Persefonu. Herakle je otišao do Hada i Persefone i upitao sme li uzeti Kerbera. Bogovi su se složili pod uslovom da ga ne ozledi. Neki kažu da je Persefona pristala jer je Herakle bio njen brat. Herakle je potom uhvatio Kerbera oko vrata i izvukao na svetlo dana. Čim je izišao iz mraka, Kerber je počeo besno lajati i stenjati. Euristej se uplašio čim je vidio Kerbera, pa ga je Herakle brzo vratio Hadu.
<br>
<tr>
<th><img src="220px-Hercules_Farnese_3637104088_9c95d7fe3c_b.jpg" id="slika6" width=550px height=275px></th>
</tr>
</table>
<br>
<br>
<br>
  
</section>









</body>

</html>


















